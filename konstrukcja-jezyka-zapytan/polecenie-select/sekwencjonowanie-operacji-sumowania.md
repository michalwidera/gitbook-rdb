---
description: >-
  Na diagramy kulkowe (ang. Marble Diagrams), po przeczytaniu pierwszej wersji
  tego dokumentu zwrócił moją uwagę mój brat, Adam - fajne to! Dzięki Adamie!
---

# Sekwencjonowanie operacji sumowania

Do systemu napływają i są przetwarzane w nim dane. Określenie kolejności ich napływu i przetwarzania możemy opisać terminem - sekwencjonowanie. Sposób w jakim zostaną dane połączone opisywany jest przez wyrażenie algebraiczne umieszczone w klauzuli FROM. Wyrażenia te zapisane są w formie szeregu operacji algebraicznych, podlegającym ścisłym regułom. Podobne reguły poznaliśmy w trakcie nauki w szkole podstawowej – były to reguły dotyczące operacji arytmetycznych w zbiorze liczb takich jak dodawanie, mnożenie dzielenie i odejmowanie.

Na początku przeanalizujmy następujące zapytanie:

```
DECLARE a BYTE STREAM A, 1 FILE 'data1.txt'
DECLARE a BYTE STREAM B, 2 FILE 'data2.txt'
SELECT * STREAM str1 FROM A+B
```

Zapytanie zapiszę w pliku qplan1.rql. Następnie wykonam następujące polecenia:

```
$ xretractor -c qplan1.rql -w 1:3 > out.txt
$ swirly out.txt -o out.svg
```

Program swirly zainstalowany został z repozytorium GitHub \[[6](/broken/pages/wxjDTvkJIShASOCtasC0)]. Program ten służy do generacji diagramów kulkowych stosowanych w wyjaśnianiu zachowania operacji asynchronicznych RxJs \[[7](/broken/pages/UuLPN9OQdKny6NCy0mjF)].

Modyfikację jaką zastosowałem w moim przypadku użycia to alternatywne znaczenie pionowych linii. W moim przypadku pionowe linia oddzielają jednolite interwały czasowe – prezentujące ilość cykli o które poprosiliśmy przy wywołaniu (w tym przypadku to 3 cykle). Wygenerowany obraz przedstawia Rys. 3:

<figure><img src="../../.gitbook/assets/image (1) (1) (1).png" alt=""><figcaption></figcaption></figure>

<p align="center">Rys. 3 Schemat Kulkowy - Operacja sumy</p>

W tym miejscu konieczne jest kilka słów wyjaśnienia dotyczące tego generatora oraz sposobu generacji wytycznych dla tego generatora. Wbudowałem w kompilator opcję wizualizacji realizacji sekwencji operacji. Diagramy tworzone przez program Swirly są jednym z wygodnych sposobów prezentacji zależności czasowych. Na wejściu program Swirly oczekuje pliku tekstowego z opisem diagramu. Generator symulujący wskazaną ilość cykli w argumencie i budujący plik dla Swirly został wbudowany w kompilator.

Program xretractor po podaniu jako pierwszy parametr nazwy pliku z planem realizacji zapytania wymaga drugiego parametru ( -w \[--diagram] ) – co jest wskazaniem że oczekujemy na wyjściu opisu diagramu kulkowego. Wymaganym argumentem parametru -w są dwie liczby oddzielone dwukropkiem. Pierwsza informuje czy program ma wstawić separatory czasowe na diagramie (to te pionowe linie oddzielające cykle), drugim parametrem jest ile cykli ma zostać zaprezentowane na diagramie.

Jeśli zajrzysz do wygenerowanego pliku out.txt zobaczysz następującą zawartość:

```
% Creating diagram output grid is on, cycle count:3
% Minimum interval is 1000ms
% Maximum interval is 2000ms
% Grid time is 500ms, divider:2
% Full cycle step count in grid is 4
-|a-a-|a-a-|a-a-|-
title = A,1

-|b---|b---|b---|-
title = B,2

> SELECT * STREAM str1 FROM A+B

-|c-c-|c-c-|c-c-|-
title = str1,1
```

W tym pliku proszę zwrócić uwagę na dane przedstawione w komentarzach. Są to czasy wyznaczone w trakcie generowania schematu a odnoszące się do skali prezentowanej na schemacie kulkowym. Jak widać, dla naszego zapytania minimalny interwał okna to 1 sekunda, maksymalny to 2 sekundy. Siatka jaka została zidentyfikowana i wyznaczona na poł sekundy. Na schemacie każda litera lub myślnik to właśnie półsekundowy czasokres pomiędzy kolejnymi operacjami.

Wygenerowaną zawartość możemy zawartość zmienić ręcznie. Jeśli zamienimy tą zawartość w następujący sposób:

```
-|a-b-|c-d-|e-f-|-
title = A,1

-|g---|h---|i---|-
title = B,2

> SELECT * STREAM str1 FROM A+B

-|j-k-|l-m-|n-o-|-
title = str1,1
j:=ag
k:=bg
l:=ch
m:=dh
n:=ei
o:=fi
```

Wywołamy następnie ponownie program swirly zobaczymy bardziej dokładny rysunek przedstawiający sekwencję zdarzeń występujących w systemie.

<figure><img src="../../.gitbook/assets/image (1) (1) (1) (1).png" alt=""><figcaption></figcaption></figure>

<p align="center">Rys. 4 Schemat kulkowy - Suma, diagram zmodyfikowany</p>

Na diagramie przedstawionym na rysunku Rys. 6 widać, które kulki zostały połączone i z których kulek powstały. Przypominam jednak że to obraz poprawiony ręcznie, dla celów tego opracowania – generator wbudowany w kompilator nie realizuje tej funkcjonalności.
